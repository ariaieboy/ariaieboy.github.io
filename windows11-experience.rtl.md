<div dir="rtl">
  
## تجربه من در ویندوز 11

امروز 2 تیر و یک روز قبل از رونمایی رسمی ویندوز 11 هست. و من بعد از چندروز تست این ورژن از ویندوز روی ویرچوال باکس تصمیم گرفتم که بیام و اون به عنوان سیستم عامل اصلیم نصب و استفاده کنم.

برای اینکار فایل ایزو ویندوز 11 را که قبلا روی ویرچوال نصب کرده بودم از داخل خود ویندوز 10 باز کردم و ستاپ اون را اجرا کردم.

به جز یک خطای tpm v2 که با فعال کردنش از داخل بایوس مشکلش رفع شد دیگه هیچ مشکلی باهاش نداشتم و با زدن چند تا نکست ساده ویندوز 10 من به ویندوز 11 ارتقا پیدا کرد.

الان چند ساعتی هست که این نسخه نصب و تا الان تمام اپ ها و بازی هایی که داشتم بدون مشکل روی این ورژن کار میکنند.

در ادامه به صورت تیتر وار سعی میکنم ویژگی های مثبت و منفی یا باگ هایی که خوردم را قرار بدم. و این پست را کم کم بروز میکنم.

بیلدی که الان دارم استفاده میکنم 21996.1 هست.
  
در تاریخ 1400/04/07 بیلد 22000.51 دانلود و نصب شد. باگ هایی که برطرف شده باشه یا ویژگی هایی که روی این نسخه اضافه شده باشه را داخل پرانتز شماره بیلدش را میزنم.

 تغییرات ورژن جدید میتونید اینجا بخونید : [https://blogs.windows.com/windows-insider/2021/07/08/announcing-windows-11-insider-preview-build-22000-65/](22000.65)
  
### ویژگی های مثبت

1-  اولین ویژگی خیلی مثبت بحث ظاهری هست که خیلی مدرن تر شده و همه چیز گوگولی تر شده. آیکون ها خیلی طراحی جذاب تری پیدا کردند و پنجره ها گرد شدند و همچنین دکمه ها و خیلی حس خوبی به آدم میدن.

  2- مورد دومی که به چشم میخوره بحث صدا ها هست. تمام صدا های ویندوز بروز شده و خیلی هم از لحاظ کیفیت هم از لحاظ گوش خراش نبودن نسبت به نسخه های قبلی بهتر شده.

3- توی بحث مدیریت چند مانیتور ویزگی های خوبی ارایه شده مثل اینکه ویندوز ها موقعی که بسته بشن یادشون میمونه توی کدوم مانیتور بودند و وقتی دوباره بازشون میکنید میرن جایی که باید برن.

4- ویزگی بعدی قابلیت انتخاب زون هر پنجره با استفاده از نگه داشتن ماوس روی دکمه بزرگ و کوچک کردن پنجره ها هست. که خیلی خوبه و بر اساس رزولوشن و اینکه عمودی هست یا افقی زون های مختلفی را پیشنهاد میده بهتون
توی ویندوز 10 میتونستید از ابزار powertoys استفاده کنید و زون های دلخواه بسازید ولی الان توی ویندوز 11 با پیشنهاداتی که خود ویندوز میده تا حدودی میشه بدون این ابزار هم از مانیتور های چند گانه یا عمودی و... استفاده کرد.

5- بخش سرچ ویندوز تا اینجای کار به نظر میاد بهتر شده و پیشنهادات سریعتر و دقیقتری میده.

6- یک ویژگی جذابی که به چشمم اومد این بود که بعد از اینکه یک بازی انجام دادم و بازی را بستم بلافاصله یک نوتیف اومد که آیا مشکل پرفورمنسی یا چیزی داشتید داخل بازی یا خیر ؟ که وقتی روی بله یا نه کلیک میکردی بلافاصله اپ مایکروسافت فیدبک هاب باز میشد و یک فرم ساده داخلش بود یک بله یا خیر و یک باکس برای توضیحات بیشتر و میتونستی خیلی سریع فیدبک کوتاه بدی از تجربت.

7- انیمیشن ها توی ویندوز 11 کلا توی یک لول جدیدی قرار میگیره و توی همه جا انیمیشن های خیلی جذاب باحال و روان داریم. از کلیک روی آیکون ها گرفته تا جا به جا کردن پنجره ها و ....

8- توی بیلد جدید بخش ستینگ ویندوزکاملا تغییر کرد و چند صد برابر بروزتر و خوشگل تر شده و امکانات بیشتری بهش اضافه شده.[22000.51]

  9- لاگین پیج ویندوز توی این نسخه تغییر کرده و زیبا تر و مینیمال تر شده علاوه بر این ها صدای جدید ویندوز هم موقع استارتاپ به گوش میخوره. [22000.51]
  
  10- اکشن سنتر جدید ویندوز 11 توی بیلد جدید وجود داره و از لحاظ ظاهری بسیار پیشرفت داشته [22000.51]
 
  11- منوی راست کلیک بروزرسانی شده و ظاهر مدرن تری به خودش گرفته و امکانات بیشتری بهش اضافه شده [22000.51]
  
  12- قابلیت سینک کردن تنظیمات و برنامه های نصب شده روی ویندوز با اکانت مایکروسافت در ورژن جدید به ویندوز اضافه شده و قابل استفاده هست. [22000.51]

  13- اضافه شدن ویژگی جدید به نام Quick setting که با زدن دکمه های Win + A باز میشه و به شما یکسری تنظیمات سریع میده مثل کم و زیاد کردن صدا یا تعویض موزیک و...
  
  ### ویژگی های منفی و مشکلات موجود
1- اولین مشکل در بحث چند مانیتوره این هست که نمیشه تسک بار برای تمام مانیتور ها فعال کرد مثل ویندوز 10

  1-2- در ورژن جدید میشه تسکبار روی مانیتور های دیگه هم فعال کرد اما عملا غیر قابل استفاده هست و فقط یک نوار خالی را نشون میده و آیکون برنامه ها در تسکبار مانیتور ثانویه نمایش داده نمیشه [22000.51]

2- تسکبار سایزش کوچک نمیشه و نمیشه مثل ویندوز 10 از آیکون های کوچک استفاده کرد و مقداری به نظر من ارتفاعش زیاده و جای زیادی میگیره.

4- مشکلاتی که قرار بود توی ویندوز 10 رفع بشوند و یا ویژگی هایی که قرار بود در ویندوز 10 رفع بشوند حتی توی ویندوز 11 هم رفع نشدن به عنوان مثال اضافه شدن تمام ویژگی های کنترل پنل به بخش setting و حذف کنترل پنل و...

5- توی حالت دارک مود هنوز بعضی پنجره ها و این پنجره های بازشونده که حالت آلرت دارند هنوز تمشون روشن و چشم آدم کور میکنن. مثلا شما پراپرتیز یک پوشه را باز کنید کلش سفید با اینکه تم دارک فعال و بقیه جاها همش دارک هست.


7- امکانات معرفی شده در کنفرانس خبری مایکروسافت به صورت کامل در این بیلد که من نصب کردم وجود ندارد مانند فروشگاه با طراحی جدید یا امکان نصب و استفاده از اپ های اندرویدی یا نرم افزار teams که قرار هست به صورت نیتیو داخل ویندوز فعال باشه.
  
8-برخلاف ادعای مایکروسافت مبنی بر کاهش حجم آپدیت ها ورژن جدید مایکروسافت روی اینسایدر همون حجم آپدیت های قبلی را داشت یعنی چیزی حدود 3.2  گیگابایت [22000.51]
  
  ### مشکلات برطرف شده
  
3- بعضی از المان ها مشکل دارن و نمایش داده نمیشوند (موردی که من دیدم جا هایی که رادیو باتن داره داخل ویندوز) البته ممکن هست به دلیل استفاده من از تم دارک باشه که به دلیل دارک بودن بک گراند ها این رادیو باتن ها دیده نمیشه و فیکس نشده که توی حالت دارک رنگشون سفید بشه.[22000.51]
  
  6- اولین برنامه ای که با ویندوز 11 مشکل داره و درست عمل نمی کنه jetbrains tollbox هست. پنجره که لیست برنامه ها را نشون میده باز نمیشه و چیزی نمایش نمیده.[22000.51]

</div>
